## Palsu

♫ All The Rowboats: *Regina Spektor*.

<iframe src="https://open.spotify.com/embed/track/0tl5HRIyc76NxEZA3wWI3X" width="300" height="380" frameborder="0" allowtransparency="true"></iframe>

Museun of Modern Art (MoMA), London. Keadaan muzium sunyi sepi pada ketika itu. Kerana telah pun ditutup sekitar jam 10 malam. Eric, seorang pengawal keselamatan merangkap ketua untuk shift kali ini berada di dalam bilik CCTV atau bilik kawalan utama sedang menghirup secangkir kopi panas di dalam sebuah cawan seramik yang tertulis “Best Daddy Ever!”, hadiah daripada anaknya dengan beberapa skrin dikirinya yang sedang menunjukkan paparan CCTV di dalam dan di luar muzium. Kopinya bukan kopi yang baik dan kena pada tekaknya namun untuk memastikan dia sentiasa bangun paling tidak dia layankan saja apa yang ada.

MoMA bukan calang-calang muzium kerana terkandung di dalam perutnya itu banyak hasil seni yang diketahui bernilai tinggi dalam dunia seni moden yang dimana zaman post-impression adalah lebih popular daripada kaedah tradisional. Hasil seni pada zaman tersebut juga selalunya agak aneh untuk dilihat secara terus kerana penuh dengan penafsiran yang kadang kala terlalu dalam dengan apa yang mahu dinyatakan sebenarnya oleh penghasil seni tersebut. “Deep” kata budak muda sekarang.

Karya besar seperi Les Demoiselles d'Avignon oleh Pablo Picasso dan Campbell's Soup Cans oleh Andy Warhol adalah diantara yang menyebabkan MoMA begitu dihormati dan disebabkan itu juga kaedah sekuriti yang digunakan pada keseluruhan muzium dan karya di dalamnya amat ketat dengan kehadiran penggunaan pelbagai jenis sensor daripada motion sensor yang menggunakan infrared sehingga kepada kaedah laser, humidity changes sensor, temperature sensor dan pelbagai lagi yang dirahsiakan daripada pengetahuan umum.

Kaedah penentuan waktu rondaan pengawal juga menggunakan algoritma rahsia yang telah dibincangkan oleh sebilangan orang secara teori ianya berdasarkan kaedah smart forecasting yang bergantung kepada natural selection methodology yang berkait rapat dengan penggunaan big data daripada keadaan semasa London di dunia sebenar seperti kestabilan ekonomi dan politik serta data daripada media sosial seperti ketumpatan hashtag di Twitter dijadikan pemberat untuk menjana waktu rondaan secara rawak setiap hari.

Sekitar 1 pagi. Sistem pengesan pergerakkan memberikan amaran kepada dewan pameran C kerana ada pergerakan yang dikesan oleh sensor di sana. “Ada pasukan yang sedang berkawal di Dewan C tak?“, tanya Erik melalui radio memastikan amaran tersebut datangnya daripada masalah teknikal atau masalah lain. “Pasukan Akua Negative", balas saru suara. “Pasukan Magma Negative", balas lagi satu suara. “Pasukan Akua, mohon untuk periksa dewan C untuk pastikan tiada masalah. Sensor amaran menyala di lukisan 14“, Erik memberi arahan. Lukisan 14 yang dimaksudkan tersebut bertajuk Man with a Guitar yang dilukis oleh Georges Braque pada tahun 1911. ”Pasukan Akua terima. Kami ke sana“, balas suara mewakili Pasukan Akua.

Dua minit berselang terdengar suara masuk dari hujung radio, “Pasukan Akua di dewan C. Tiada apa yang mencurigakan tuan”, lapor pasukan Giant. “Ok, mungkin tikus bodoh tu lagi“, balas Erik. Tikus merupakan masalah utama tetapi selalunya tidak membawa masalah kepada hasil seni kecuali apabila seni yang dipasang itu melibatkan makanan. Itu paling bermasalah.

Tidak sempat Erik menghirup kopi di cawannya, sistem memberikan amaran skali lagi. Kali ini di Dewan E di tingkat 5. Prosedur sama digunakan cuma diberikan kepada pasukan Magma. Lukisan yang terbabit kali ini adalah Aroundfish oleh Paul Klee yang dilukis pada tahun 1926. Dewan E di tingkat 5 itu juga mengandungi lukisan oleh Pablo Picasso iaitu Night Fishing at Antibes. “Negative”, itu jawapan pasukan Magma apabila menyemak kawasan tersebut dan tidak menjumpai apa-apa yang mecurigakan. Erik menjadi tidak sabar. Dia memerhatikan CCTV dengan lebih peka. 233 biji kamera semuanya.

5 Minit berselang, amaran daripada sistem sekali lagi diberikan. Kali ini di Dewan A, tingkat yang sama. Tingkat 5. Prosedur yang sama diulang dan diberikan semula kepada pasukan Akua untuk menyemak masalah tersebut. “Esok aku kene beri tahu pada kurator, tikus banyak atau pun sensor dimuzium ini dah banyak yang rosak.”, ngomel Erik seorangan.

“Tuan Erik, saya rasa Tuan perlu turun ke sini”, ujar satu suara daripada hujung radio.

Erik turun daripada bilik CCTV tersebut ke tingkat 5 dan apabila dia melihat apa yang mahu diperkatakan oleh pasukan Giant tersebut dia berkata dengan penuh perlahan dan tenang supaya tidak menimbulkan rasa panik ahli pasukan bawahanya. Degup jantungnya amat laju seolah dia melihat satu pembunuhan di depan matanya.

berkata dengan cemas tetapi masih cuba mengekalkan kewarasannya di hadapan pengawal bawahannya walaupun jika dilihat peluh jantan telah keluar di dahu dan lehernya, “tutup semua akses keluar masuk muzium dan saya akan kejutkan kurator”.

Dia baru sahaja melihat perkara yang tidak pernah dijangkakan berlaku.
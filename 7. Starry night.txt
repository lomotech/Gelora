## Starry night

Jun 1889, Saint-Rémy-de-Provence - Melihat dari mata burung, bawahnya Zundert, tanah Belanda. Sekelip mata pula nampak tanah Arles, terjun terus ke sebuah rumah berdinding kuning bertingkat tiga dan berhenti di bilik biru dengan langit bercatan kulat. Dia kenal tempat itu. Dia tahu tempat itu. Cuma dia tidak pasti kenapa dia berada disitu. Secara tiba-tiba menjadi gelap pandangannya.

> cucu... cucu… tak dapat lari...

Suara itu datang dari punca yang entah mana. Dia cuba terbang dengan bersungguh sambil mengibas sayapnya hinggakan terlepas beberapa bulu pelepah daripada kepak. Satu susuk bayang hitam dengan asap hitam pekat berbaur merah bara api mengejarnya dari belakang dan cuba menariknya ke bawah semula. Bayang hitam itu dapat mencapai kakinya dan menariknya dengan kuat. Lebih tangkas dia terbang ke atas lebih tangkas juga bayang itu menariknya ke bawah.

> cucu... cucu… tak dapat lari...

Bayang hitam itu berkata padanya. Tanpa disedari kepaknya yang satu mencapai pelepah yang paling tajam maka dipotong terus kakinya, dia lepas.

- - - 

Willem terjaga dari mimpinya. Wajahnya pucat, peluhnya penuh membasahi bajunya. Dia merenung kosong menghadap dinding bilik sambil menenangkan diri sendiri. Dia masih di Saint-Rémy. Di rumah putih itu. Ditekap telinganya yang entah tiba-tiba pedih. Telinga kudungnya. Telinga yang satu masa dahulu lengkap kini hanya tinggal sisa cuping telinga sahaja. Dia masih lagi merasa sisa pening yang dibawa daripada petang. Mungkin angkara ubat yang diberikan jururawat petang tadi kepadanya. Entah apa ubat diberikan.

Diselak jendela dan masih malam. Cuma malam ini dia rasakan satu perkara yang cukup aneh. Langit bukan gelap seperti biasa, walaupun bulan hanya dalam lengkung sabit. Tetapi amat cerah dari biasa. Bulan itu tampak berdenyut-denyut sinarannya. Seperti degup jantung dengan irama tersebdiri. Dapat dia lihat bintang-bintang di langit begitu gemilang yang turut berdenyut menyambut senyutnya bulan tersebut. Awan juga dilibat berarak dengan megah dalam satu pergerakma yanh harmoni dan seperti sebuah concerto, deruan angin dan gersikka pohon cypress menjadikan seolah-olaj mereka memanggilnya untuj menjadi konduktor mereka pada malam itu.

white lead (lead carbonate) and yellow chrome (lead chromium), could have penetrated his organism by digestive system Prussian blue and citron yellow 


Ditegakkan kekuda kanvasnya, diadun prussian blue dan citron yellow sebagai warna utamanya malam itu dan lantas tangannya menari menconteng kanvas seperti sudah ada idea yang cukup lama dihadamnya tanpa jeda. Dari satu warna ke satu warna, dari satu lapisan ke satu lapisan, dari satu calitan ke satu calitan. Kontras dan permainan berusnya menghasilkan satu demi satu ilusi optik yang seolah-olah merakam dan cuba mentafsilkan setiap perbuatan dan pergerakan objek-objek dihadapannya dengan sesempurna yang mungkin. Matanya bergelora dengan pantas dan bukit yang dihadapannya digoncangkan dengan kuat oleh gelora tersebut dan tidak semenanya hilang daripada pandangannya. Dari situ dia dapat melihat bandar Saint-Rémy secara terus. Walhal Saint Remy berada disebelah bukit yang sememangnya tidak mungkin dilihat daripada biliknya sekaranag. Namun bandar tersebut terlihat didepannya dengan keadaan yang jelas dan terang. Maka dia turut melukiskan bandar itu.

Selalunya jika waktu siang dia melihat pokok cypress menari bersama rumput rumpai di atas pentas hijau tetapi malam ini dia melihat pokok cypress yang sama menari bersama bintang-bintang di atas langit pada pentas berwarna biru.

Sedang asyik tangannya menarik di atas kanvas pokok cypress tersebut bertukar semakin hitam dengan hitam yang amat pekat, seperti pekat hitamnya rambut si nenek tua itu dan kelihatan menari kearahnya seperti mahu menerkamnya dan membunuhnya. Bergema suara daripada pokok cypress dengan kuatnnya; 

> cucu... cucu… tak dapat lari! 

Dia takut dan kecut, peluhnya sudah mencurah seperti masa bangun tidur tadi tetapi tangannya masih rancak menari mencatan. Dia seperti tidak mahu melepaskan apa yang sedang dia buat, jika mati pun dia malam ni paling tidak ada kisah yang mahu dia ceritakan pada orang lain. Biar mereka tahu apa yang dikatakan selama ini benar belaka.

Dalam takutnya terlihat pula seekor burung merah yang apabila mebgepakkan kepaknya, gugur bulunya halus seperti sutera berwarna putih, bersinar dengan cahaya, dan besarnya seperti bulan turun menari menguasai pentas langit. Setiap gerakkan burung merah itu tersisa gelombang halus yang membentuk pusaran pusaran udara yang menhilang kemudiannya seperti kabus. Kabus dan gelombang dari burung itu sepertinya merencat dan menghalang pergerakkan pohon cypress hitam itu. Dari mata Willem kelihatan seperti dua itu sedang bertarung. Satu pihak mahu membunuhnya satu pihak lagi mahu menolongnnya. Willem juga turun menari dengan jari jemarinya. Menari pencaklah ketiga-tiga mereka itu sehingga malam hilang.

Siangnya, terhaja willem daripada tidur. Dia bangkit dengan melihat ada satu lukisan di atas kekuda yanh apabila dipandang pada tengahnya, terlihat gelora-gelora bergerak dengan sendirinya seperti menceritqkan apa yang berlaku pada malam itu. Di sisi kekudanya, ada sehelai bulu berwarna merah yang melengkung dengan lengkungan fibonachi yang sangat cantik. 
## The Supper

♫ Nocturne in C# Minor, B.49 Op. Posthum : *Frederic Chopin*. By Midori Goto

<iframe src="https://open.spotify.com/embed/track/0B15ji0sW66PLcAD2t2cfR" width="300" height="380" frameborder="0" allowtransparency="true"></iframe>

Satu meja beroda yang di atasnya terletak satu hidangan yang tertutup dengan tudung stainless steel ditolak oleh seorang pelayan daripada lorong kelam dengan langkah yang tenang menuju ke ruang makan yang berlatar merah dan berbunga emas bertema Baroque Damask dan dicahayakan oleh pendiang api dan lagu klasik memenuhi ruangan dengan suara yang tidak begitu kuat tetapi masih didengari yang disana telah menunggu seorang lelaki yang berusia 40-an. 
Mukanya sedikit cekung kerana terlalu banyak berfikir, berkulit sawo matang walaupun sedikit cerah daripada biasa. Matanya memandang tenang kepada hidangan yang sedang tiba kepadanya. Nafasnya teratur tiada kegusaran mahupun sekelumit rasa perlu mengejar masa. Susunan kulinari dihadapnnya tersusun rapi seperti reka letak di Colline Bleue. Sebuah restaurant taraf 3 bintang Michelline. Amat mewah, berseni, dan mempunyai gaya tersendiri setiap satunya. Pelayan tersebut menghampiri meja makan dan membuka tudung putih tersebut dan meletakkan hidangan yang disediakan oleh chef kepada lelaki tersebut.

“Red Sea Bream Sandwish àla Aroundfish”, kata pelayan itu. Lelaki itu menganggukkan tanda berpuas hati dengan apa yang ada di hadapannya. Pelayan itu meletakkan napkin pada riba lelaki tersebut dan menuangkannya air daripada botol kaca yang telah terendam dengan ais. Sumber asal air itu berasal daripada glasier yang semakin hari semakin sukar ditemui atas sebab pemanasan global apatah lagi selepas seorang presiden di negara yang selalu menganggap dirinya polis dunia mengeluarkan kenyataan bahawa negarannya keluar daripada Paris Agreement tentang pemanasan global, negara tersebut menggiatkan pengeluaran gas CO2 sebanyak 200% dalam masa setahun, glacier yang bagus untuk ditukar menjadi air adalah berkurangan sebanyak 4 kali ganda.

Di hadapannya sekarang adalah satu batu leper yang berasal daripada Duānyàn sekira-kira tebal setengah inci berbentuk bulat yang tidak berapa sekata berwarna hitam  yang dijadikan sebagai pinggan kepada hidangan tersebut. Dari tepi bawah kirinya adalah ikan yang dipotong halus secara sashimi sehinggakan menjadi hampir lutsinar yang digubah semula dalam bentuk ikan yang sedang berenang ke arah bawah sebagai titik fokus. Ekor ‘ikan’ tersebut menjangkau sehingga hampir ke tengah pinggan dan dipenuhi ditepinya adalah beberapa gugusan kecil hidangan sekunder seperti süsswassertang, dua lobak Daucus Corota yang berwarna oren dan ungu. Disertai dengan sekuntum bunga dua tona yang diperbuat daripada kulit tomato Japanese Black Trifele yang ditemani dua helai daun lemon basil yang segar.

Di sebelah kanan pinggan tersebut terlihat seketul Romanesque brocolli stim yang diletakkan di atas sos stilton yang ditarik secara menegak dan dibahagian atas pinggan pula dihidangkan sepotong lobak putih yang dipotong bulat dan nipis tidak ubah seperti pembalut wantan yang telah dijerukkan dan disebelahnya berbentuk bulan sabit yang tidak dijerukkan. Untuk memenuhi konsep hidangan tersebut sebagai satu hidangan sandwish, di atas ‘ikan’ tersebut ada terletak dua set ‘roti’ yang dihasilkan daripada kulit ikan itu sendiri yang digoreng secara deepfry dan siap dilipat untuk membentuk stuktur seperti roti sandwish walaupun di dalamnya adalah kosong. Tekstur ‘roti’ tersebut diperindahkan dengan keadaan sisik ikan yang garing tertimbul di atas satu sama lain setelah digoreng garing yang dimahkotakan dengan setangkai rosemary.

Dia mengambil pisau dan garfu dan mula menikmati setiap satu bahagian hidangan tersebut dengan tenang. Setiap kali dia mengambil satu bahagian daripada hidangan tersebut dia melihat, merenung sebentar dan kemudiannya tersenyum. Dia memahami apa yang mahu disampaikan oleh chefnya daripada hidangan tersebut. Seperti nama hidangan tersebut “Red Sea Bream Sandwish àla Aroundfish”, Aroundfish itu sendiri adalah satu hasil seni yang dicipta oleh salah seorang daripada artis yang mempelopori kaedah surrealism di dalam hasil seni lukisan iaitu Paul Klee pada tahun 1926 yang kini diletakkan di muzium di negara so-called polis dunia tersebut, MoMA. Atau nama panjangnya, Museum of Modern Art.

---

Selesai makan, dia menuju ke satu ruang dan memandang sebuah lukisan. Lukisan di hadapannya itu mempunyai sebuah pokok cypress yang sedang ditiup angin, pada puncak lukisan terdapat bulan sabit yang sedang menerangi kegelapan malam dan titik fokus lukisannya adalah gelora yang bergerak daripada dua arah iaitu kiri dan kanan yang saling berlaga di tengah lukisan. Dan lebih menghairankan, setiap satu perkara di dalam lukisan tersebut sedang bergerak seolah-olah gambar yang hidup. Dan lukisan tersebut hampir sama dengan sebuah lukisan yang dahulunya diletakkan di muzium yang sama iaitu, Starry Night.
